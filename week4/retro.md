Eräs tekniikka retrospektiivien pitämiseen on Start, Stop, Continue, More of, Less of Wheel. Tässä tekniikassa julisteeseen piirretään ympyrä, joka jaetaan viiteen osaan. Osien ympärille kirjoitetaan sanat “start”, “stop”, “continue”, “more of” ja “less of”. Sitten kysytään ja pohditaan, mitä sellaista pitäisi alkaa tekemään, mitä ei ole ehkä vielä tehty. Minkä tekeminen pitäisi lopettaa, ja minkä tekemistä kannattaisi jatkaa? Mitä pitäisi tehdä enemmän, ja mitä taas kannattaisi tehdä vähemmän? Kommentit kirjoitetaan julisteeseen ylös oikeisiin lohkoihin.

Toinen tekniikka on Glad, Sad, Mad, jossa osallistujat listaavat sprintin aikana esiintyneet ongelmat, muutokset ja havainnot, ja luokittelevat ne “glad”-, “sad”- tai “mad”-kategorioihin. Sitten osallistujat äänestävät, mistä aiheista tulisi keskustella. Tämän jälkeen aiheista keskustellaan aloittaen suurimman määrän ääniä saaneesta aiheesta, ja keskustelua jatketaan aiheita läpikäyden, kunnes kaikki aiheet on käsitely tai retrospektiiviin varattu aika loppuu.
